 MBOMBELA – Na 27 dae in intensiewesorg, het Mienke Mulder Sondag teruggekeer huis toe. “Ons is ongelooflik bly om ons dogtertjie terug by die huis te hê, en is saam met haar dokters positief dat haar laaste operasie goed verloop het,” het Ryno Mulder, Mienke se pa gesê. Dit volg na Mienke verlede week ‘n operasie ondergaan het om haar te help om haar kos en melk te sluk sonder die hulp van ‘n voedingspypie. Also read: Volgende stap in Mienke se herstelproses steeds onseker “Dit is goed om te weet dat sy nou weer op die pad na herstel is, maar dit is altyd swaar om te sien dat daar aan jou kind geopereer moes word en nou sit ons ook met die voortdurende sorg wat haar wonde vereis,” het Mulder gesê. Volgens hom het Mienke – wat in Augustus 2017 aan haar bottel gestik het en ernstige breinsake opgedoen het – nou net rus en voorturende aandag nodig. “Ons is rustig nou dat sy uiteindelik tuis is, maar ons vat maar elke dag soos hy kom, want daar is nie altyd sekerheid nie,” het Mulder gesê. Also read: KYK: Mienke Mulder nogsteeds in hoësorg na twee weke Hy het ook bygevoeg dat beide hy en sy vrou Verna daaglikse oefeninge met Mienke moet doen om haar herstel aan te hits. “Sy moet nou eers weer gewoond raak aan die roetine by die huis en ons sal nou voltyds besig wees met die verskeie oefeninge en behandelingsmetodes om te verseker dat sy aansterk,” het hy gesê. Also read: Mienke vorder goed, ma se hart gaan staan “Ons is baie dankbaar vir al die mense wat ons op die hande dra en ons bystaan en glo dat Mienke se toestand met tyd sal verbeter,” het Mulder gesê. Om die Mulder-gesin te ondersteun is lede van die publiek welkom om die Please Pray for Mienke Facebook-blad te besoek.     