 MBOMBELA – Verna Mulder, ma van Mienke is terug by die werk na ses dae in die intensiewesorgeenheid en ‘n week van herstel by die huis. Volgens haar man, Ryno sterk sy goed aan ten spyte daarvan dat haar hart twee weke gelede sonder verklaring gaan staan het. Kyk: Mienke Mulder gesels met haar pa  “Sy was na afloop van haar tyd in die hospitaal by die kardioloog vir toetse en verdere ondersoeke, maar op die oomblik wag ons nog vir die uitslae,” het hy gesê. Volgens hom is daar verskeie redes wat daartoe kon lei dat sy vrou se hart gaan staan het. “As gesin is ons almal onder baie druk en ek vermoed dat spanning ‘n rol gespeel het.” Lees ook: Mienke se ma se hart gaan staan Mienke, hul dogtertjie wat in Augustus 2017 aan haar bottel gestik het en breinskade opgedoen het, is tans nog in intensiewesorg in die Netcare Waterfall City Hospitaal in Johannesburg. “Sy is nou al meer as twee weke weg van die huis af en ons almal kan nie wag om haar terug by ons te hê nie.” Ryno het ook genoem dat die gesin nog angstig wag op die uitslae van toetse om te bepaal watter behandeling Mienke se herstel sal aanhits. Lees ook: Mienke vorder goed, ma se hart gaan staan “Ten spyte van die voortdurende uitdagings het ons nog baie hoop en glo ek dat die uitslae van die toetse positief sal wees. Met die ondersteuning wat ons van vriende, familie en die gemeenskap kry, is daar elke dag iets wat ons aan die gang hou,” het Mulder gesê.