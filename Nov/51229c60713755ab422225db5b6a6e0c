 MBOMBELA – Die aap is uit die mou. Woordvoerder van Stad van Mbombela Plaaslike Munisipaliteit, Joseph Ngala het onlangs lig op die kragonderbrekings gewerp wat talle inwoners Saterdag en Sondag onderskeidelik vir ten minste twee uur lank in die duister gelaat het. Apie met ‘n windbuks in Mbombela doodgeskiet Om die frustasievlakke behoorlik in die rooi in te stuur, kon inwoners van die gebiede wat daardeur beïnvloed is – Belladonna en Steiltes – ook daarna nie krag aankoop nie. Verskeie mense het hulself tot sosiale media gewend om hulle besware daar uit te spreek.
Ngala het aan Laevelder bevestig dat blouapies die wortel van die kwaad in die Steiltes-area was. Hulle het glo op die kragboks kattekwaad aangejaag, waarna die krag uitgeskakel het.
“Die geringste gepeuter aan ‘n kragboks kan veroorsaak dat dit uitskakel,” het Thea Rix, welbekende kraginformant gesê. Die oorsaak van die onderbeking in Belladonna word egter nog ondersoek, maar Ngala vermoed dat een van die kabels moontlik foutief is. Volgens hom is beide gebiede se elektrisiteit na ongeveer twee uur herstel. Maar, vir ten minste ‘n uur daarna kon geen krag aangekoop word nie. Rix verduidelik dat die gemeenskap moet verstaan dat dit ongeveer een uur neem vir die koopkragsisteem om na só ‘n onderbreking te herstel. SURVEY RESULTS: The cost of living in the Lowveld Sy voeg ook by dat gemeenskapslede eerder die probleem onder die munisipaliteit se aandag moet bring, voordat hulle dit op sosiale media plaas. “Nadat die onderbreking aangemeld is, moet ‘n tegnikus ontbied word, waarna die aard van die probleem vasgestel moet word. “Die proses neem soms baie tyd, al is dit ‘n geringe probleem. En daarom moet die onderbreking so gou as moontlik aangemeld word,” het sy gesê.
Sy voeg verder by dat voordat dit aangemeld word, daar eers gekyk moet word of die skakelbord nie dalk uitgeskakel het, of die koopkrag dalk opgeraak het nie.
Tydens werskure kan die munisipaliteit by 013-759-2231 (vir Mbombela) geskakel word, 013-750-6014 vir Witrivier, en na-ure by 013-753-3331.