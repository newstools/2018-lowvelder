 Charlene Nieuwoudt was ‘n gawe gasvrou by die eerste van die twee proe-geleenthede en Inge Hofmann het die gaste meer oor dié interessante drank, wat vir baie jare slegs as medisyne bekend was, vertel. Jenewer is glo eerste deur Arabiere gebruik (natuurlik as medisyne, wat anders?) en het die distileerproses min of meer vervolmaak voordat die Hollanders van dié gawe medisyne te hore gekom het. Op hulle beurt het hulle toe die stookketels wat in die vervaardiging daarvan gebruik word, ontwikkel. Lees meer: Van Janneman tot Soebatsfontein druk Franci haar stempel af Intussen het die Italianers ook met jenewer kennis gemaak, maar slegs in apteke, want dis mos waar medisyne verkoop word.
Maar dit was eers toe die Hollanders die wonderkuur vir hulle soldate vir ekstra koerasie begin voer het, dat die Engelse, tóé in oorlog met hulle Hollandse bure, ook daarvan kennis begin neem het. Dit het glo ook goed teen skeerbuik gewerk. Vandag nog is jenewer glo ‘n goeie middel teen malaria ook.Die eerste sosiale gebruik van die drank het eers na 1800 posgevat.  Genadiglik vir jenewerliefhebbers het Abraham van Rooyen van Stellenbosch se wêreld ‘n klompie jare die droom begin koester om jenewer van die goue ClemenGold-vruggie te distileer en teen 2016 het hy die drankie vrygestel.
Die jenewer wat Innibos toe gerol het, kom van die Hope on Hopkins Distilleerdery in Kaapstad. Om dié lekker geproeëry nog aangenamer te maak, het kunstenaars Natascha C en Henry-John Williams gaste verder vermaak met hul “Prost! – Op Het Jenever Van Het Leven”. Natascha C het, buiten haar eie lirieke ook dié van onder andere Andrè Hazes, Wim Zonneveld en Édith Piaf gesing (natuurlik met ‘n glasie jenewer in die hand), en Henry-John het begelei. Lees meer: Dié pappa draai nie doekies om nie Diegene wat nie Woensdag by die proeëry kon uitkom nie, moet sorg dat hulle Vrydag 29 Junie om 13:00 by die ATKV-Boeke-oase by NHS uitkom. As die kaartjies uitverkoop is, maak gerus ‘n plan om ‘n vriend s’n van hom af te rokkel. Jy kan dít dalk regkry deur vooraf ‘n paar bottels van die blink voggies daar te gaan koop en hom ‘n paar glase gin en tonic in te jaag…