 MBOMBELA – Agt debatspanne van Hoërskool Nelspruit het verlede Vrydag kragte gemeet met dié van Afrikaanse Hoër Seunskool.
Die 24 sprekers het sake in vier onvoorbereide debatte uitgespook.
Die gehoor was verstom deur die taalvaardigheid van die sprekers asook hul vermoë om in slegs vyf minute se voorbereidingstyd ‘n toespraak van twee en ‘n half minute te skryf.
Elke spanlid het ‘n beurt gekry om hul konstruktiewe toespraak te lewer en daarna is die bekgeveg voorgesit in ‘n debatsgesprek van vyf minute. BCJ launches life-saving emergency app Sake wat in die verskillende debatte bespreek is, was onder andere of sosiale media ‘n goeie of slegte invloed op tieners se gedrag het, of skooldrag in 2018 uitgedien geraak het, of tegnologiese hulpmiddels die sleutel tot sukses in die onderwys is, en of meisies en seuns in aparte klasse onderrig moet ontvang. Interhoër: Alles wat jy moet weet “Dit is die tweede keer wat ons en Affies op die Vrydagaand voor die atletiek by NHS kultuur bevorder deur hierdie uiters geslaagde debatsaand wat ons beslis weer volgende jaar sal herhaal,” sê Magda
van der Merwe, organiseerder van debat en redenaars by NHS.