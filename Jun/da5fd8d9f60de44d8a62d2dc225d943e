 MBOMBELA – Sy volharding is uiteindelik op 15 Junie, in die omgewing van Vervoerdam naby Pretoriuskop beloon. Van Rensburg vertel hy het op ‘n voëlkykersforum van dié aasvoël te hore gekom. “Hierdie spesifieke Egiptiese aasvoël is al meer as twee jaar in die NKW doenig maar speel die meeste van die tyd wegkruipertjie. Ek het by vyf vorige geleenthede opgevolg op berigte dat die voël opgemerk is, maar elke keer te vergeefs.” Also read: Kruger bird project a chirping success Die week van 11 Junie was daar egter elke dag ‘n bevestiging op die forum van iemand wat die Egiptenaar gesien het. “Die Donderdagaand kon ek dit nie meer hou nie en moes ek dringend ‘n dag by die werk af vra. Ek is Vrydag 03:00 uit Middelburg weg, 06:00 by Numbihek in en het 07:00 die afdraai na Vervoerdam gevat. “Die aasvoël het mooi oop en bloot in ‘n droë boom gesit, effe te vêr vir ‘n goeie kiekie, maar met my teleskoop kon ek duidelik sien dit was die Egiptenaar. Die spesie het unieke lang, smal vere om die nek en agterkop wat soos ‘n inheemse Amerikaner se hooftooisel deur die oggendwindjie opgewaai was terwyl die aasvoël sy veredos uitgekam het. Also read: Video: Hawk tries to kill Cuckoo Bird “Soos die geluk dit wou hê, was dit tyd vir die Egiptenaar se oggendvlug – reg bo-oor die plek vanwaar ek hom dopgehou het. So het maande se geduld sy belonging: ‘n spogfoto van ‘n aasvoël, enig in soort in Suid-Afrika. Dit is nou wanneer skreeulelik beeldskoon word.” Van Rensburg voeg by dat hierdie aasvoël as “uitgestorwe” in Suid-Afrika gelys is. In die laaste 60 jaar was hier minder as 50 bevestigde besoeke van ‘n Egiptiese aasvoël. “‘n Mens kan maar net hoop dat die outjie sy of haar maat hierheen gaan lok en dat ons weer Farao se hoendertjies hier sal sien broei,” het hy afgesluit.