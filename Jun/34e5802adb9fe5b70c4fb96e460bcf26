 Annatjie Zeiler het ‘n slegte begin aan haar eerste Innibos-fees gehad. Gelukkig het Mbombela se inwoners en die fees se mense saamgespan om hulle en hulle ervaring te red. Zeiler, wat Anjan se Plaaskombuis bedryf, het Maandag saam uit Pretoria Mbombela toe vertrek saam met haar vriendin Marie Coetzee en helper Kenny Mokoena. Lees meer: Borgskappe en bier maak Innibos moontlik “Dit was ‘n prettige rit. Ons het die pragtige wintertonele langs die pad bewonder en soentjiekoekies by Milly’s gekoop.
“Die vrag was swaar dus was ek maar geduldig met my Caddy-bakkie en so kom ons teen hoogskemer by die Innibos-feesterrein, aan. “Onthou, dis ons eerste besoek so ons weet glad nie waarheen volgende nie. Ons hou toe maar stil en vra aanwysings. Toe ek die voertuig weer aanskakel, bespeur ek moeilikheid. Lees meer: Lyfies sing en dans saam met Kizzoo Terwyl ons registreer en aanmeld, ondersoek Kenny die enjin. Hy word nie veel wys nie. Ons vertrek na ons stalletjie en trek ewe opgewonde onder die dakkie in.” Dis toe dat daar vreemde geluide onder die enginkap begin uitkom.
“Weer eens bekruip Kenny die motor met ‘n selfoonliggie. Hy gooi water in en daar loop alles onder uit. Probeer weer, en daar loop die tweede twee-liter reg deur die enjin. Nou weet ek, ons het moeilikheid.” Hulle sit toe die bakkie en voorraad in die tent, en Mokoena besluit om daar te slaap om dit op te pas. Die volgende dag toe sleep ‘n gawe werktuigkundige die bakkie na sy werkswinkel toe. Nog later word hy na nog ‘n wonderlike inwoner gesleep wat bevestig die waterpomp is nie meer in ‘n werkende toestand nie. Lees meer: Die land se beste koeksisters by vanjaar se fees Sy voel ‘n hele klomp engeltjies het saam met hulle van Pretoria af gery sodat hulle veilig in die dorp kon aankom. “Daardie waterpomp moes al lankal afgetree het. Dit was in drie stukke.”
Gelukkig is daar nie skade aan die enjin nie. Hulle het egter hulle permitte om by die feesterrein, waar hulle uitstal, in te kom daar binne vergeet.
Kenny het die stalletjie deursoek, die permitte gevind en deur die heining vir hulle aangegee. “En daar betree ons Innibos toe amptelik.” Verder gaan dit goed met haar stalletjie by die Bosmôl. Zeiler het die Innibos-organiseerders en -werkers geloof vir hulle netheid en vriendelikheid. “‘n Groot kompliment aan die feesorganiseerders. Julle organisasie is puik.”