MBOMBELA – Dit is ‘n formidabele taak. “Jy weet nooit wat gaan werk, en wat nie,” vertel sy. “Dis altyd ‘n gamble.”
Vyftien jaar gelede het sy pas afgetree as Afrikaanse onderwyser toe feesbestuurder Andy Lubbe haar nader om die produksies te reël.
Philna het by ander feeste gaan kers opsteek. Sy sonder vir Giep van Zyl uit wat haar baie gehelp het. Die eerste jaar was daar sowat 72 produksies, vanjaar is daar 15 toneelstukke. “Ons het deur die jare besluit om eerder minder produksies aan te bied, maar daarop te fokus om die vertonings se sale vol te maak.” 