WITRIVIER – Dit is hier dat die musiekgogga hom gebyt het en vandag het hy reeds die viool, klavier, akoestiese kitaar, elektriese kitaar, baskitaar en tromme bemeester. Die 15-jarige leerder van Hoërskool Rob Ferreira is ook ‘n provinsiale skut. Op die ouderdom van 12 het hy ‘n gebedsversoek vir ‘n kitaar by die kerk ingedien. “Ek het gevra vir ‘n kitaar sodat ek die Here daarmee kon dien en die volgende week het ek ‘n kitaar gekry,” vertel Liam. Daarna het sy ma, Venessa Jacobs, wat self ook talle instrumente bespeel, hom touwys gemaak en het hy vir die NG Kerk Witrivier se orkes begin speel. Hier ontmoet hy vir Gert Pretorius, ‘n plaaslike musikant wat hom meer van musiek leer en ‘n mentor vir hom word. 