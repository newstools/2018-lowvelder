 Vanaand gaan Fokofpolisiekar, Wonderboom, Bittereinder, Matt Carstens en Wit Kasteel die snare laat huil. Fokofpolisiekar, Wonderboom en Bittereinder speel al vir jare lank die land se verhoë aan die brand met treffers soos “Hemel op die platteland”, “Southern Light” en “Hartseer Gangster.” Lees meer: Teëspoed ry toe eerste Innibos byna in die wiele Matt Carstens was verlede jaar die wenner van die Innibos RockRumoer en gaan sedertdien met rasse skrede vooruit.
Die Pretoriase groep Wit Kasteel het in Maart vanjaar hulle debuutalbum vrygestel, hoewel hulle al sedert 2012 saamspeel.  Met ‘n aanslag van ouskoolse rock, punk en selfs dié met klassieke ondertone, het Wit Kasteel ‘n vars klank.
• Die volledige Innibos-program is by innibos.co.za te sien. Die rockkonserte is gratis (ingesluit by die feesterreintoegang).