Veiligheid geniet die hoogste prioriteit op vanjaar se terrein. J&M Sekuriteit werk vanjaar nou saam met Nelspruit Concerned Citizens (NCC), die polisie, die hoofwegpatrollie en die bierpolisie om te verseker dat die terrein te alle tye veilig is. “Ons het verlede jaar met die veldtog teen minderjariges wat alkohol gebruik, begin en is vanjaar weer baie streng by die kroeë,” sê J&M-woordvoerder Werner Terblanche. Volgens Terblanche werk die toegangsbeheer ook baie goed en was daar nog geen voorvalle op die terrein nie. “‘n Paar persoonlike besittings het Woensdagaand weggeraak, maar ons het alles weer gevind.” Hy raai feesgangers aan om hulle persoonlike besittings op te pas en altyd byderhand te hou. Daar is ongeveer 100 veiligheids-beamptes in en om die terrein ontplooi. J&M het verlede jaar saam met NCC ook ‘n projek geloods om die beskerming van motor te verbeter. “Die karwagte gaan deur ‘n siftingsproses waar ons verseker dat hulle wel as wagte sal kan optree.” LEES OOK: ATKV en Innibos bied oase vir boekliefhebbers