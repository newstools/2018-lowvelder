 Verna Mulder, ma van klein Mienke, se hart het in die laaste 24 uur twee keer gaan staan. “Ek het net in Johannesburg aangekom en my dogtertjies gaan optel toe ek ‘n oproep kry van die hospitaal wat sê ek moet dadelik kom want Verna se hart het gaan staan,” sê Ryno Mulder, Mienke se pa. Lees meer: Daar’s nog hoop vir Mienke Volgens hom het hy vier minute voor hy dié oproep gekry het nog vol opgewondenheid met die vooruitsig om ‘n naweek saam met sy vrou en dogters te spandeer met Verna gesels en aandete planne gemaak. “Verna is toe gestabiliseer en het die aand in die intensiewesorgeenheid deurgebring, met Mienke in die neonatale intensiewesorgeenheid presies 76 tree van haar ma af,” het Mulder gesê. Volgens hom is dokters nog glad nie seker wat die presiese oorsaak was wat sy vrou se hart laat gaan staan het nie en wag hulle nog angstig om die uitslae van ‘n hele rits toetse te ontvang. Lees meer: Mienke’s road to recovery is bearing fruit “Sy het ‘n pasaangeër, maar die dokters weet nie hoekom dit nie gehelp het om haar hart aan die gang te hou nie. Dit het vanoggend weer gebeur, maar dit was minder erngstig gewees,” het hy gesê. Mulder sê dat alhoewel beide Mienke en sy vrou tans in die intensiewesorgeenheid is vir behandeling het hy nog nie moed verloor nie. Lees meer: UPDATE: Heartbreak for baby Mienke’s parents “Dinge is tans onder beheer en ek vertrou die mediese personeel. Ek kan boonop nie moed verloor nie, want dis my vrou en kind so ek glo en hoop dat hul albei sal herstel,” het hy gesê. “Om te verseker dat Mienke se toestand nie verswak nie is sy onder konstante sorg en so ook Verna. Ek is by my ander twee dogtertjies en saam glo ons dat my vrou binnekort by die huis sal wees,” het Mulder gesê. Lees meer: Forgiveness is important says Mienke’s dad, Ryno “Albei van hulle is in goeie hande van genesing en God het homself net weer geopenbaar vanaand, en vir my en almal wat ons op die hande dra gewys dat hy die laaste sê het oor ons. Ek weet dat dit nie nou my vrou of Mienke se tyd is om te gaan nie.”