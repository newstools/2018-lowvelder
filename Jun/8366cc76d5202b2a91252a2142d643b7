SABIE – ‘n Bejaarde inwoner van Sabie, alombekend as Oom Piet, is onlangs ernstig beseer toe hy op ‘n voetoorgang deur ‘n motor raakgery is.
Jarelange inwoners vertel dat Piet Maritz (89) elke middag omstreeks 12:00 met sy stootwaentjie SPAR toe loop om te gaan kos haal en op pad met almal gesels. Hy woon al 36 jaar lank in Sabie Aftreeoord.
Oom Piet het sy been in die ongeluk gebreek en sterk tans in Sabie Hospitaal aan.
Ooggetuies beweer dat die persoon agter die stuur ten tye van die ongeluk op sy selfoon besig was. Die saak is aangemeld en word tans deur die polisie op die dorp ondersoek.
Donasies om Oom Piet in hierdie moeilike tyd by te staan, het ingestroom nadat ‘n plaaslike koerant op Sabie vir skenkings gevra het.
Navrae kan gerig word aan die aftreeoord by 079-289-0778. Lees ook: Skydining experience in Mbombela vanishes into thin air