 WITRIVIER – Die Nelspruit-blitspatrollie en honde-eenheid het gister vir die eerste keer in ‘n lang tyd ‘n gewapende rower wat British American Tobacco (BAT)-voertuie teiken, aangekeer. Kapt. Pieter Smit het vir Laevelder gesê alles het in hul guns getel om die arrestasie moontlik te maak. Volgens Smit was hy om en by 05:00 al by die Mataffin-protesaksie naby Halls in Mbombela, toe hy om so 06:50 ‘n oproep ontvang het van Fidelity Sekuriteit se beheerkamer oor ‘n gewapende roof wat aan die gebeur was. Read more: A Recap of the CIT and BAT heists of 2017 Hy het uitgejaag en ander spanne in dieselfde rigting gestuur. Hulle het die geroofde BAT-voertuig by die Klipkoppie-kruising op die R537 aangetref. Al die geroofde sigarette is gevind. Die slagoffers was nie beseer nie en kon ‘n beskrywing van die grys Hilux-bakkie gee wat hul aanvallers gebruik het. Hulle het ook gesê daar was vier of vyf aanvallers. Die polisie het die spore op die grondpad gevolg, deur plantasies en verby Klipkoppiedam. Hulle het sowat 30 minute later saam met J&M Sekuriteit op die bakkie afgekom en die bestuurder aangekeer. Hy was alleen in die voertuig wat vals nommerplate op gehad het. Al die geroofde sigarette is in sy besit gekry. “Die ander het êrens langs die pad in ‘n ander kar oorgeklim. “Ons vermoed definitief dat die verdagtes met ander soortgelyke voorvalle verbind kan word,” het Smit afgesluit. Also read: Fidelity guards shot over three cartons of cigarettes