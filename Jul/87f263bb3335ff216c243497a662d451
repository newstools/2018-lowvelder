 GRASKOP – Die #Mankos-span van Colyn Serfontein van Mbombela het Saterdag die potjiekoskompetisie op Graskop gewen. Dit is dieselfde span wat onlangs naelskraap tweede gekom het by Canary Walk se groot potjiekosbyeenkoms toe 30 spanne meegeding het. Die #Mankos-wenspan met Johan en Zaan Kriel, Colyn Serfontein en sy seun Wiehann Serfontein. Inlas: Veerligte varkvelkrakers. Met varkvleis as tema en ‘n voorgereg soos Buffalo-styl-spekhappies en ‘n taaisous, hoofgereg soos gemmervarkpens en veerligte perksekluitjies, alles tradisioneel in die potte en streng volgens die reëls by die geleentheid voorberei, was hierdie ‘n fynproewersete soos min by sulke geleenthede gesien. As bykosse was daar veerligte varkvelkrakers en kaiings. Die geleentheid op die terrein voor Sabie se Loggers Pub & Grill was om geld in te samel vir die plaaslike ouetehuis. Lees ook: ‘n Potjie gholf Innibos stel nooit teleur Sabie se sakegemeenskap het hartlik bygedra en die #Mankos-wenspan was so gulhartig om hul prysgeld van R5 000 ook aan die tehuis te skenk.