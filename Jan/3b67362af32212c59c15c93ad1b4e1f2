 MBOMBELA – Laevelders kan vir die 12de agtereenvolgende jaar uitsien na ‘n basaar met ‘n makiti-kinkel, want die Maroela Makiti beloof om ourdergewoonte ietsie vir elke lid van die gesin te bied. “Wat ons elke jaar met die Maroela Makiti probeer doen is om’n gewone ding soos ‘n basaar op te tower deur ietsie ongewoon hier en daar in te sluit,” sê Almarie van Rooyen, wat op die reëlingskomitee dien. Lees ook: Pret, plesier en vermaak by Makiti Bottels vars gemaakte maroelajellie, reg vir die Makiti. “Daar gaan iets vir almal wees, van ‘n plantestalletjie tot ‘n sewesrugbytoernooi waaraan plaaslike klubs gaan deelneem,” sê Van Rooyen. “Ons het ook ‘n nuweling op vanjaar se spyskaart: maroelakoeksisters. So maak gereed om aan ‘n wye verskeideneid maroelaprodukte te proe en peusel.” Lees ook: Pret en jolyt Saterdag by die Maroela Makiti Susan Engelbrecht, Petro Prinsloo en Ralie van der Walt verwerk groen maroelas. Laevelders kan ook uitsien na optrede deur ‘n boere-musiekorkes, ‘n kinderpret-speelarea, maroelapitspoeg-kompetisie, heerlike versnaperings en die jaarlikse kompetisie om die grootste maroela in die Laeveld te vind. Toegang is gratis, en al die winste wat op die dag gemaak word, sal aan gemeenskapsprojekte en ander welwillendheidsorganisasies geksenk word. Lees ook: Maroela Makiti, weet waar om te stop Susan Engelbrecht, Petro Prinsloo, Ralie van der Walt, Almarie van Rooyen, Maryna Marais en Dolla Ferreira. Vir meer inligting skakel gerus 013-741-145. Om ‘n stalletjie op te rig, skakel vir Leana Breedt by 082-872-2518.