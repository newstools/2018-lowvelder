 MBOMBELA – Musiekliefhebbers kan uitsien na Petrus de Beer, Stanislav Angelov en Anjulie Nock se unieke en hoendervleismooi weergawe van die bekende Vier Seisoene, soos gekomponeer deur Antonio Lucio Vivaldi. Klassieke Kamers is ‘n spesiale ervaring, waar die gehoor verskillende lokale besoek, ‘n verskeidenheid van ensembles en heerlike versnapperinge tussenin sal geniet. Hierdie produksie beloof musikale verskeidenheid wat selfs die fynproewer sal tevrede stel. Die seremoniemeester en toerleier is radiopersoonlikheid Christelle Webb-Joubert wat gaste op ‘n konsertreis neem saam met van Suid-Afrika se gewildste klassieke kunstenaars. Die eerste uitvoering is deur Jannie Moolman. Hy bied aan sy gehoor meesterlike komposisies van Schubert met briljante vertalings van die Duitse digkuns in Afrikaans deur Gisela van Zyl en Robert Brooks. Hy word begelei deur die pianis, Engelie le Roux. LEES OOK: Pen in my Hand to welcome Ruda Landman at Innibos World Café sal dan Vier Seisoene uitvoer. Hierdie is ‘n unieke weergawe van dié tydlose meesterstuk wat verweef word met vier gedigte wat vermoedelik deur Vivaldi self geskryf is. Nock is op baskitaar, De Beer op viool en Angelov speel trekklavier en vibrandoneon. Stanislav Angelov en Petrus de Beer. Nock dra dié pragtige Afrikaanse vertalings voor en bind die vier musikale seisoene so saam. De Beer is ‘n virtuoos op sy instrument asook die musikale regisseur van die musiekproduksie. Angelov bekoor met sy trekklavier en skep ‘n wonderlike atmosfeer met die spel van die vibrandoneon. Daarna is die Sempre Vino-koor onder leiding van Wimpie Kotze aan die beurt. By die laaste aandoenplek tree Magdalene Minnaar en Jose Dias op. Portret is ‘n miniatuurproduksie waarin opera, musiekblyspel, kunslied en populêre treffers ontmoet om ‘n kleurryke portret van ‘n unieke kunstenaar te skilder. Klassieke Kamers
Datum en tyd: Do 28 Jun 18:00, Vr 29 Jun 18:00, Sa 30 Jun 10:00
Venue: Church Unlimited
Tydsduur: 180 minute
Prys: R167. LEES ALLES OOR INNIBOS 2018 HIER