 WITRIVIER – Houtsnyers op pad na hulle dagtaak in ‘n plantasie het gister ‘n noue ontkoming gehad toe die vragmotor waarin hulle vervoer is, gedeeltelik in die Witrivier, net onder die uitloop van die Longmere-dam naby Pine Lake Inn, beland het. Volgens Greg Wilcox, takbestuurder van ER24 in die Laeveld, het 22 mense ligte beserings opgedoen. Een van hulle het ‘n arm gebreek. LEES OOK: Volgens ‘n bosbou-amptenaar op die toneel het die trok teen die steil opdraande, net nadat dit die rivier oorgesteek het, begin agteruitloop toe die bestuurder van ratte verwissel het. Hy het vergeefs probeer rem, waarna die trok met sy agterkant regs van die pad gedeeltelik in die rivier tot stilstand gekom het. LEES OOK: