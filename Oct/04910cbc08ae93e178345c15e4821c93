 Ondanks verspreide donderbuie die afgelope week, is daar steeds ‘n drastiese daling in die streek se damvlakke. Volgens die departement van water en sanitasie se weeklikse damverslag, het slegs Nooitgedacht- en Vygeboomdam se vlakke die afgelope week gestyg. Witklip-,  Kwena-, Da-Gama- asook Inyaka-dam, het elk met ongeveer 1 % in die afgelope week gedaal. Daar word verwag dat bo-gemiddelde reën teen die einde van die somer en vroeë herfs kan verwag word, wat gepaard kan gaan met bo-gemiddelde temperature. Dit lyk egter asof die reën tot dan sal wegbly. Lees meer: Damvlakke daal steeds skerp ondanks onlangse reën Klinklare bewyse van ‘n reeds kommerwekkende ondergemiddelde reënval vanjaar is die Laeveld se damvlakke. Waterbeperking vir besproeiing is reeds geïmplementeer.  