 Die Laeveld Nasionale Botaniese Tuin bied ‘n wegbreek van die gehaas en jaag van die stad. Hier kan jy vir ure lank vertoef deur ‘n piekniek te hou, die natuurskoon te bewonder of een van die roetes binne-in die tuin te gaan stap. Die watervalle in die tuin kan ook gesien word deur na die Cascades en Nels uitkykpunte te stap en langs al die roetes in die tuin is daar inligtingsbordjies wat jou help om die plant – en boomspesies te identifiseer. Volledige kaarte van die tuin en sy roetes is beskikbaar by die ingang van die tuin of by https://www.sanbi.org/gardens/lowveld/. LEES OOK: Brand in die botaniese tuin Die tuin is oop van Maandae tot Sondae vanaf 08:00. Van April tot Augustus sluit dit om 17:00 en van September tot Maart sluit dit om 18:00. Die kostes om die tuin te besoek is as volg: Volwassenes – R35, skoliere – R15, studente – R20 (moet studentekaart as bewys lewer by die ingang), pensionarisse – R35 maar gratis op Dinsdae en vir BOTSOC lede is dit gratis. LEES OOK: Yoga in the Lowveld Botanical Gardens Hier is ‘n video van ‘n paar senior burgers wat onlangs een van die roetes gaan stap het.  