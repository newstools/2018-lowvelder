 ALKMAAR – Die plant wat die wêreld se grootste blom produseer, kan eersdaags in volle bloei hier op eie bodem aanskou word. Dit is die eerste van sy soort wat in Suid-Afrika blom.
Die stinkblom, oftewel corpse flower in Engels, het in 2016 duisende toeskouers na Brooklyn se botaniese tuin gelok.  Die ietwat eienaardige Amorphophallus titanum het in die Laeveld ontstaan toe sy saad ongeveer ‘n dekade gelede deur mede-eienaar van Afri Orchids, Christo Grobler vanuit Europa ingevoer en in ‘n temepratuurbeheerde kweekhuis geplant is. “Die kweekhuis skep die weersomstadighede van ‘n tropiese gebied wat ideaal is vir die plant om in te floreer. Die temperatuur en humiditeit van die reënwoude waar dit oorspronlik voorkom, word nageboots,” sê Lourens Grobler, Christo se seun. Nadat dit geplant is, neem dit ongeveer ‘n dekade om sterk genoeg te word om te blom, en ‘vrek’ stiptelik twee dae later. “Dit is hoe lank dit vir die plant neem om genoeg reserwes op te bou om die wêreld se grootse blom te produseer,” sê Troos van der Merwe, eienaar van Fever Tree-kwekery, wat saam met talle entoesiaste uitsien na die groot geleentheid. Hy verduidelik dat die plant ‘n stank afgee om vlieënde insekte wat gewoonlik op karkasse voed, aan te trek om die blom te bestuif. Laevelder het gister ‘n draai by die kwekery gemaak en onmiddellik die lug begin snuif om dié berugte stank te ruik. Maar dié sal na verwagting eers Donderdag of Vrydag – wanneer dit blom – waarneembaar wees. Dit het in twee weke byna ‘n meter hoog gegroei en die Groblers wag gretig dat dié plant skielik moet blom. “Die blom is ongeveer twee dae sigbaar voordat dit dormant raak en tot volgende jaar ondergrond verdwyn,” sê Jolisa Grobler. Gemeenskapslede kan Afri Orchids se Facebook-blad dophou vir dié geskiedkundige gebeurtenis en volgens Jolisa word die kwekery vir die publiek oopgemaak om hulle die geleentheid te bied om dit te aanskou. Daar word ook binnekort ‘n webkamera aangebring om die blom se vordering regstreeks vanaf Alkmaar te beeldsend. Also read: Usain to provide a Bolt of inspiration for SA fans VIDEO: Clumsy leopard cub fails at tree climbing