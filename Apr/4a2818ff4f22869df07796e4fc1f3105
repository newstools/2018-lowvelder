 MBOMBELA – Minette van Heerden vertel dat hulle die motorhuis vir ‘n paar minute oop gelos het nadat hulle vuurmaakhout daar gaan haal het. Sy en haar man Cobus en seuntjie Liam was bo in die huis toe die inbrekers deur die motorhuis by die trappe opkom. “Hulle het dadelik ons juwele en selfone gevat en het gewere teen al drie van ons koppe gedruk en gevra waar ons kluis is,” het sy vertel.
“Nadat ons gesê het dat ons nie ‘n kluis het nie, het hulle ons met kabelbinders in Liam se kamer vasgebind en die res van die kamers leeggemaak. Lees ook die oorspronklike plasing van die rooftog : Two armed robberies occurred yesterday “Toe hulle klaar was het hulle die sleutels en die hek se afstandsbeheer by my gevat en weggery. Ons vermoed daar was ongeveer ses van hulle maar ons kan nie met sekerheid sê wat in die res van die huis gebeur het terwyl ons vasgebind was nie,” het Minette gesê. Die inbrekers het verskeie elektroniese items soos selfone en tablette, sowel as juwele, klere en handsakke gesteel. Hulle het ook die kontant gevat wat Minette en Kobus by hulle gehad het. “Ons moes al die slotte in die huis vervang en die geoutomatiseerde hek herprogrammeer. “Ek glo hulle het ons dopgehou en gesien dat die motorhuis oop staan en ons bure nie daar is nie. Ons het nie verwag dat so iets sal gebeur nie aangesien ons in ‘n baie veilige plek bly. Ons is net baie dankbaar dat niemand seergekry het nie.” Die hele nagmerrie was binne ‘n halfuur verby. Lees ook: VIDEO: CIT robbers hit Fidelity offices in Mbombela