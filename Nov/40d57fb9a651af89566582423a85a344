 MBOMBELA – Een van die skool se belangrikste toekennings, naamlik voortreflikste leerder, is aan Andeon Pringle toegeken. Volgens die skool se woordvoerder, Marena Buitendag is Andeon ‘n nederige kind wat omgee vir sy medeleerlinge. Andeon was 2018 se hoofseun, het aan agt sportsoorte deelgeneem wat by die skool beoefen word, was deel van die seunskoor en was ook een van die skool se beste 10 leerders. LEES OOK: Grootouers word bederf by Laerskool Bergland “Hy is ‘n harde werker en baie beleefd en goedgemanierd,” sê Buitendag. Nina Venter. Foto: Megan Wiehman Nina Venter is aangewys as 2018 se duxleerling en haar akademiese prestasies sluit in 94 persent vir Afrikaans, 98 persent vir wiskunde, 90 persent vir Engels, 99 persent in natuurwetenskap en 94 persent vir sosiale wetenskap. LEES OOK: Laerskool Bergland hoofleiers vir 2019 aangekondig Senior kultuurdogter was Ronel Basson. Volgens Buitendag is sy Suid-Afrika se volgende Charlize Theron. Basson het al na Dallas in die VSA gereis om drama te beoefen, het talle toekennings by die nasionale eisteddfod verower en was ook deel van die SABC3 reeks Hecticon3 saam met plaaslike reptielkenner Chris Hobkirk.
Hierdie drie uitblinkers is duidelik nie bang om hard te werk nie en is beslis baie talentvol. Ronel Basson. Foto: Megan Wiehman.