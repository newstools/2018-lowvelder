 MBOMBELA – Na twee dae se angstige gewag, het Ryno Mulder, Mienke se pa, Maandag vir die eerste keer weer met sy vrou Verna kon praat. Dit was na drie voorvalle waar sy vrou se hart oor die naweek gaan staan het. Vrydagaand, minute nadat hy met haar gesels het, het Ryno ‘n oproep van Netcare Waterfall City Hospitaal in Johannesburg ontvang wat hom dringend ontbied. Lees ook: WATCH: Mienke Mulder gesels met haar pa Mienke Mulder “Ek het na die hospitaal gejaag en net toe ek daar kom, het die dokters haar pas gestabiliseer,” het Ryno gesê. Volgens hom het Verna se hart weer op Saterdag en Sondag gaan staan. “Die dokters het nog nie duidelikheid oor die oorsaak nie, ten sypte van die feit dat sy ‘n pasaangeër het,” het hy gesê en bygevoeg dat hulle nog op die uistlae van ‘n hele rits toetse wag. “Onder die huidige omstandighede doen sy goed, die behandeling blyk ‘n verskil te maak al is haar vordering stadig.” Lees ook: Forgiveness is important says Mienke’s dad, Ryno Verna Mulder Ryno sê dat alhoewel beide Mienke en sy vrou tans in die intensiewesorgeenheid vir behandeling is, het hy nog nie moed verloor nie. “Op die oomblik is dit vir my belangrik dat Verna die rus en behandelik kry wat sy nodig het om te herstel want as gesin het ons haar broodnodig.” Volgens hom was dit wonderlik om met haar te kon gesels na twee dae se wag. “Ek is seker dat sy gou weer gesond sal wees want ons het mekaar nodig in hierdie moeilike tyd. Lees ook: Rehab joy for baby Mienke “Ek is ongelooflik dankbaar vir almal se konstante hulp, ondersteuning en gebede. Ek en my gesin sou nie hier gewees het as dit nie vir almal se liefde en volgehoue ondersteuning was nie,” het hy gesê.