 Van die dekor tot die ligte wat soos groot sneeuvlokkies op die blou ys geglinster het, was soos ‘n absolute sprokie vir hulle. ‘n Droomwêreld wat hier voor hulle oë onthul word met elegante stryke op die gladde ys. My twee dogtertjies, die oudste een met die blonde hare (net soos Elsa van Frozen) en die jonger brunet (Anna natuurlik) was totaal en al weggevoer in hierdie reis met uittreksels uit Beauty and the Beast, Brave, Frozen en Mulan.  Natuurlik is hulle nou so geïnspireerd om ook yskaats aan te durf op vier- en vyfjarige ouderdom. Die produksie wat in same-werking met i’langa Winkel-sentrum en SA School of Skating aangebied is, het die hele gehoor fluitend uit hulle stoele gehad. Die toneelspel en vaardigheid van die skaatsers het almal se asem gesteel. Die vertoning is van die hoogste kaliber en briljante vermaak vir almal wat vir 40 minute na ‘n winterwonderland wil wegglip, nie net ysskaatsliefhebbers en kinders nie.  Die mees indrukwekkende deelnemers aan die produksie is die jongste twee dogtertjies wat nie veel ouer as my eie twee was nie, en vreesloos spronge gewaag het wat foutloos uitgevoer is. Die produksie is nog tot môreoggend 09:00 te sien.