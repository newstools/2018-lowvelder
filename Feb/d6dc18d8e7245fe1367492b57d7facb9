 MBOMBELA – Sedert ‘n plaaslike vervoermaatskappy ‘n projek van stapel gestuur het om verligting aan die Kaap se voortslepende droogte te bring, is byna nege ton water geskenk. Sou een persoon met 80 liter water per dag oor die weg kon kom, is die skenking genoeg vir 112 dae. Laevelders ry water aan Kaap toe Die inisiatief is skaars twee weke gelede geloods, en 8 800 liter is na die Kaap se mees geaffekteerde gedeeltes onderweg. Die hoeveelheid water wat ingesamel is, het in slegs een week vervierdubbel. Oasis, een van die besighede wat ‘n wesenlike bydrae gemaak het, het verlede week ‘n eenmalige skenking van 5 000 liter gemaak. Verkseie vragte is reeds na die Kaap afgevoer en luidens berigte, kom ‘n magdom water van regoor Suid-Afrika in die Kaap aan. Big Foot Express, die maatskappy wat aanvanklik die inisiatief van stapel gestuur het, het ook op klein skaal verligting probeer bring. Dit is ‘n druppel in die spreekwoordelike emmer, maar Chris Labuschagne, takbestuurder van Big Foot Express is van mening dat elke druppel tel. Labuschagne en sy span bied Laevelders die geleentheid om verligting te bring deur geseëlde waterbottels van vyf of 25 liter aan die Kaap te skenk. Water kan by Eenheid D2, Rapidstraat, Waterfallpark, Riverside Nywerheidsgebied afgelewer word. Navrae: 013-753-3325. Dra só by die tot die Kaap se droogtekrisis