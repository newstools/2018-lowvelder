 MBOMBELA – Mienke Mulder wat tans in die intensiewesorgeenheid in die Netcare Waterfall City Hospitaal in Johannesburg behandeling ontvang gesles met haar pa, Ryno Mulder. Mulder sê dat sy dogtertjie wat in Augustus 2017 aan haar bottel verstik het en ernstige breinskade opgedoen het, sterk tans goed aan onder omstandighede. Lees ook: Mienke se ma se hart gaan staan “Onder die huidige omstandighede doen Mienke goed, die behandeling blyk ‘n verskil te maak al is haar vordering stadig,” het hy gesê. “Sy is tans steeds in ICU, sy kry voeding deur haar drip. Hulle het van die medikasie sopas verlaag en die voeding verhoog, sy gesels graag maar ek kan ook sien dat sy ook nou moeg is vir die hospitaal bed. Haar ogies kyk rond en met haar stem vertel sy graag hoe sy tans voel,” het hy gesê oor die video wat hy van sy dogtertjie geneem het.   