 Vanjaar se o/11-span van Laerskool Nelspruit moet voortaan liewer as die Laeveld Leeus bekend staan. John-Robert de Clerck. Foto’s: Hennie Homann/www.hhphotoxpress.co.za Was dit nie vir verkeerde besluite wat ongedwonge foute tot gevolg gehad het nie, kon die tuisspan dalk nét die knoop deurgehak het.
Goedehoop het in die eerste helfte van die wedstryd die wind reg van agter tot hulle voordeel benut terwyl Nellies met hulle skoppe teen die wind in nie hond haaraf kon maak nie. Jaydon Roberts en MJ van Staden. Die besoekers het eerste punte aangeteken. Heelagter, Lee-Ryne Sinkfontein het kort voor rustyd ‘n gaping deur Nellies se rotsvaste verdediging gesny en skuins onder die pale gaan kuier. Na ‘n suksesvolle doelskop deur skrumskakel Jaydon Roberts, is die Goedehopers kop omhoog met ‘n sewepuntvoorsprong kleedkamers toe. Stefan Kruger Toe spel weer begin het die Nellies ‘n verbete teenaanval geloods. ‘n Beter beplande taktiese skoppie vroeg in die tweede helfte het byna vrugte afgewerp maar Goedehoop wat net-net sterker by die afbreekpunte was, kon verhoed dat punte aangeteken word. Minder skoppe het wel beter balbesit vir die Nelspruiters verseker, maar hulle is deur hul hanteerwerk in die steek gelaat. Ryan Lottering Desnieteenstaande het hulle onverpoosd geveg en hul vasberadenheid is met ‘n drie in die linkerhoekie deur kaptein Ruben Greeff ongeveer 10 minute voor die eindfluitjie beloon. Die skuins doelskop is verder bemoeilik deur die wind wat die bal van die pluisbakkie afgewaai het en John Duncan moes hom noodgedwonge tot ‘n skepskop wend. Dit het ongelukkig nie genoeg woema gehad nie en dié tweepunteverskil was al wat die twee gedugte spanne van mekaar geskei het.  Lees meer:


Vaughn van Zyl  ‘n Laaste poging deur Nellies in die doodsnikke van die wedstryd is in die wiele gery toe ‘n strafskop in Goedehoop se kwartgebied teen hulle toegeken is.
“Ons het mooi as ‘n span saamgespeel en ons verdediging was goed, maar onnodige foute het ons verhoed om af te rond. Die kanse was daar, maar ons het dit nie gebruik nie,” het Nellies se afrigter, Addie Adendorff gesê. Bismarck Jansen Hy is dit eens dat hierdie die beste o/11-kragmeting is wat hy in sy 20 jaar as afrigter aanskou het. JD Steyn, Goedehoop se afrigter stem saam dat hierdie wedstryd uit die boonste rakke was, en hoewel hy verheug is dat sy span met die louere weggestap het, het hy Nellies geprys vir ‘n kragmeting wat soos altyd, kliphard was. Lees meer: