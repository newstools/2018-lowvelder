 Die aarde het geskud by Donderdagaand se kykNet NOU! konsert waar van die land se beste rock-sterre hulle slag op die verhoog kom wys het. Volgens Innibos se bemarkingsbestuurder Sandra Jacobs staan die grootste hoeveel-heid mense wat Donderdag op een slag op die terrein was op ‘n allemuntige 16 897. Foto: Benno Stander. Die konsert is geopen deur die legen-dariese rocker Valiant Swart wat van sy bekendste treffers soos “Sy dra te veel eyeshadow” en “Sonvanger” gesing het. Foto: Benno Stander. Daarna was dit die beurt van die nuweling Jan Bloukaas. Hy is op die verhoog vergesel deur uitstekende dansers en die gehoor het stuk vir stuk begin om hul sitplekke vir die staande kuier voor die verhoog te verruil. Foto: Benno Stander Spoegwolf het soos altyd die grense getoets met hoofsanger Danie du Toit wat een van die luidsprekertorings op die verhoog uitgeklim en in die gehoor in gespring het. Foto: Benno Stander. Du Toit het ook ‘n storie van hom en Spoegwolf-lid Albert van der Merwe gedeel. “Ek het hom in graad drie ontmoet en gevra of hy my beste maatjie sal wees, en kyk waar staan ons vandag,” het Du Toit aan die gehoor meegedeel net voor Van der Merwe se solo in “Ek dink soos jy”. Foto: Benno Stander. Die swaargewigte in die vorm van Karen Zoid en Francois van Coke is op die verhoog deur spoedverwer Graham Hide verwelkom.
Zoid se stem was hees, maar haar optrede was steeds energiek en die gehoor was buite hulleself van vreugde om hierdie ikonies sanger op die verhoog te sien. Foto: Benno Stander. Van Coke het Du Toit se voorbeeld van gehoorseil (crowd-surfing) probeer volg maar is vinnig op die verhoog teruggehelp.
Die vertoning is afgesluit met die gewilde Die Heuwels Fantasties wat die skare tot laataand op hulle voete gehad het. Foto: Benno Stander.