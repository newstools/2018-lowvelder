 MBOMBELA – Veertien van Hoërskool Bergvlam se Ecoklublede het onlangs ‘n boskamp by die Sandrivier in die Nasionale Krugerwildtuin bygewoon.
Marius Ferreira en Rob McGowan, twee veldwagters, het hierdie tyd in die bos vir die leerlinge moontlik gemaak.
Hulle het begeleide staptogte in die park en wildbesigtiging onderneem, en kennis opgedoen oor spoorsny en die identifikasie van plante en diere. Sanet Steyn, die skool se lewensweten-skaponderwyser en Pieter Wolmarans het die kinders op die uitstappie vergesel. Die leerlinge het gou agtergekom dat daar geen selfoonsein is nie en het ure lank om die kampvuur gekuier. Lees ook: Acacia Kleuterskool reis om die wêreld