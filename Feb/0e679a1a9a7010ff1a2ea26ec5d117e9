 MBOMBELA – Met die voortslepende droogtekrisis in die Kaap wat by die dag vererger en die gevreesde Dag Zero wat op die horison wink, het ‘n plaaslike vervoermaatskappy ‘n inisiatief van stapel gestuur om ook op klein skaal verligting te probeer bring. Dit is ‘n druppel in die spreekwoordelike emmer, maar Chris Labuschagne, tak-bestuurder van Bigfoot Express Freight is van mening dat elke bietjie help. Luidens weervoorspellings, sal Wes-Kapenaars die slegte nuus moet aanvaar dat reën dié winterseisoen eerder later as vroeër gaan val.
Labuschange en sy span bied Laevelders dus die geleentheid om verligting te bring deur geseëlde waterbottels van vyf of 25 liter aan die Kaap te skenk. Mpumalanga department of health set to tackle malaria and listeriosis Dié water sal dan by voorafbepaalde punte in die Kaap, afgelewer word. “‘n Register sal opgestel word om boek te hou van al die skenkings. Elke skenker sal dan die geleentheid kry om op te volg waar sy water opeindig,” sê Labuschagne.
Die maatskappy kan tot vyf ton per dag vervoer. “So, elke bottel, hetsy vyf liter of ‘n hele palet vol, kan oor ‘n kwessie van tyd hanteer word,” sê Labuschagne.
Hy self het ‘n broer wat in Kaapstad woon, so die droogte lê hom na aan die hart. Hy erken dat die krisis erger is as wat hy gedink het, toe hy hoor dat sy broer ‘n kompostoilet moes aanbring om water te bespaar. “Ek het dadelik besef dit is tyd om in te gryp.”
Water kan by Waterfall-laan 27, Vintonia afgelewer word. Vir meer inligting, skakel 013-753-3325. Kyk: VIDEO: Buffaloes rescue baby elephant from lions