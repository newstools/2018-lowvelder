 Die kykie van wat werklik gebeur in die produksie van SA se topklasmandaryn, ClemenGold, het vanjaar ‘n gedaantewisseling ondergaan.
Feesgangers het dié uitgestrekte sitrusplaas tydens die ClemenGold Boerdery-toer te voet aangepak, gepas met Erns Grundling, joernalis, skrywer, TV-aanbieder en kranige stapper wat by toer aangesluit het. Grundling, saam met megaboer Abraham van Rooyen en Willem Kieviet, het gesorg vir ‘n interaktiewe plaasbesoek en natuurwandeling.
Die verskillende kultivars van die vrug, effektiewe besproeiing, produksiepraktyke, peste en vrugtebemarking was maar ‘n handjievol aspekte wat bespreek is.
Tussendeur die verskeidenheid sessies van die toer is algemene vrae rakende ClemenGold deur Van Rooyen en Kieviet beantwoord.
Op sy beurt het Grundling insigte uit sy tweemalige ervaring van die Camino gedeel, en uit sy boek Elders voorgelees.
Hy vertel hoe hy oorwerk, oorstuur en oorgewig was en dié ellelange staptoer sy lewensbestemming was. “G’n selfoon, g’n makkers, net dapper en stapper,” het hy vertel.
Erns het juis gaan stap om weg te kom van skryf af, maar met sy terugkeer het hy gevoel dat hy dié deernesvolle blik net moet deel.
‘n Verfrissende Kaapse droëstyljenewer is op dié warm dag by ‘n plaasdam geniet, ter afsluting van dié insigewende toer en feesgangers is met ‘n boksie vrugte op die bus terug na Mbombela. Lees ook: BosRock bringing old school rock to the Lowveld