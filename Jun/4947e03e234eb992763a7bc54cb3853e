 Uit die kake van ‘n eensame krokodil, tot op die ashoop waar hulle ‘n tranerige lappop uit haar ellende kon help verlos – dís waar kinders tussen twee en agt jaar oud, elke dag om 11:00 en 14:00 kan gaan krôl. Die banges kan gratis deur ouers vergesel word, maar gelukkig is daar ook genoeg geesdriftige helpers wat die kleintjies wys hoe om niks van die volle kringloop mis te loop nie. Die muis wat hom kastig so dapper gehou het, se regte naam is Kalib Salzmann. Want behalwe die krokodil en die lappop, kan hulle ook met drie rowwe rammetjies en ‘n kastige dapper, maar eintlik meer grootpraterige muis kennis maak. Die kleinspan stap op ‘n veilige terrein ‘n paar treë tussen vier verskillende tente waar die stories aan hulle voorgelees word terwyl die helde van elke verhaal self hulle verskyning maak. Lees meer: Suid-Afrika se Snorseun kom na Innibos Elke “tent” is ‘n fantasiewêreld op sy eie en beeld natuurlik die omgewing waarin die verhaal afspeel, uit.
Ouers wat nie hul kinders wil vergesel nie, kan net langsaan by die koffiewinkel ontspan. Riëtte Salzmann (links) en Retha Cloete se storie oor die Drie Rowwe Rammetjies eindig met ’n onverwagse kinkel. Hulle is ook welkom om die kleingoed agterna vir ‘n tydjie daar te los, terwyl hulle dalk gou na ‘n gesprek wil gaan luister of die Boeke-oase wil besoek. Dit kos dan
R20 per kind en die kleingoed kan rustig in die storiedorp sit en teken of inkleur. Die Kinder Storie-krôl word daagliks by die ATKV-Boeke-oase by Nelspruit Hoërskool Kultuursentrum deur Marlene du Toit van Mosaïek Opvoedkundige Sentrum aangebied en kos R82 per kind. Die reis deur die storiewêreld duur ongeveer een uur.