 Maak die land se beste fees net nóg beter. Hou hierdie handige feesidees in gedagte wanneer en waar jou feesvoete hulle ook al bevind. Leer van die beste en mees ervare feesaganger, Sandra Jacobs, Innibos se
media- en bemarkingsbestuurder.
• Al is dit bedags warm, is dit saans lekker koud op die veld. Bring ‘n baadjie of kom-bers (of koop ‘n poncho by die KANSA-stalletjie).
• Drink genoeg water. ‘n Mens dehidreer baie maklik by so ‘n fees. (En bier hidreer mens nie!)  • Al is dit in die middel van die winter, mag jy bedags sonblok nodig hê as jy heeldag op die feesterrein gaan wees.
• As jy ‘n baba het, onthou dat daar ‘n doekeruilfasiliteit by Woelwaters is! (In die Kunspark.) • Maak gebruik van die gratis Stop & Hop-pendeldiens vanaf i’langa Mall na die feesterrein: Daar is elke halfuur ‘n bussie. En dis gratis. Dan het jy geen pyne met parkering of parkeerjoggies wat jou wil uitbuit nie. Saans na die aandvertoning is daar groot busse wat almal tjop-tjop terugneem.
• Moenie met jou eie motor van die feesterrein af na ‘n feesproduksie toe ry nie: Gebruik die TRAC Bossewa-pendeldiens. (Naby Hek 1.)
• Laai die feesboek-toep (app) af om vinnige toegang tot programinligting te kry.
• Los troeteldiertjies tuis, al pas hulle binne-in jou handsak! • As jy iets nie weet nie, vra een van die info-hasies op die feesterrein! (Hulle is naby Hek 1 en Hek 5 en staan gereed om jou te help.)
• En laastens, wees tog versigtig vir opportunistiese sakkerollers. Hoewel die sekuriteit op gelyke voet met die bestes ter wêreld is, kan jy dalk ‘n selfoon of handsak kwyt raak tussen die groot groepe mense. PRETPARKPLESIER: In foto’s vasgevang Soos bagasie kom jou issues saam op reis Kry vandag se program hier  