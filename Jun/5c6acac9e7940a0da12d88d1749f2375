Die wenner word vanaand op die hoofverhoog bekend gemaak en wen ‘n allemintige R100 000. Gaan proe gerus dié drie susters se koeksisters by die kykNET-Leefstylverhoog en stem vir jou gunsteling. Naam: Almarie UysOuderdom: 57Woning: PretoriaWerk: Wetenskaplike in kliniese navorsing inonkologie en tuberkuloseWaar het jy begin koeksisters bak?Ek bak al sedert ek ‘n klein dogtertjie is en my ma en ouma het ook koeksisters gebak. My ma het gedink sy het my ouma se resep verbeter en ek het gedink en het my ma se resep verbeter en hier is ons nou.Wat sou jy met die R100 000 maak as jy sou wen?Ek wil graag ‘n elegante en defitige teetuin vir dames oopmaak.Wat is jou geheim?Die deeg moet net reg wees en jy moet elke koeksister perfek vleg. Koeksisters moet dieselfde hoeveelheid vlegsels in hulle hê en die beentjies moet stewig afgeknyp word.  Naam: Christine SpiesOuderdom: 63Woning: MbombelaWerk: Afgetree, maar ek was ‘n verpleegsuster.Waar het jy begin koeksisters bak?Ek het eers na my aftrede begin bak vir die kerk in Shelley Beach waar ons toe gewoon het. Ons bly nou drie jaar hier en vriende het my aangemoedig om vanjaar deel te neem.Wat sou jy met die R100 000 maak as jy sou wen?Ek sou graag opknappings aan my kombuis wou doen.Wat is jou geheim?Die deeg moet nie te koud wees nie dan bak die koeksisters net reg. Naam: Marida SchutteOuderdom: 38Woning: BloemfonteinWerk: KonstruksiebedryfWaar het jy begin koeksisters bak?My ma het my van kleins af leer bak. Ek het eers op Craddock gebly en toe daar begin bak en begin verkoop. Ek het sedertdien na Bloemfontein verhuis en verskoop nou koeksisters aan die Noord- en Oos-Kaap en het ook ‘n groot mark in Bloemfontein self.Wat sou jy met die R100 000 maak as jy sou wen?Die droom is om ‘n nuwe bakkie te koop om my aflewerings makliker te maak.Wat is jou geheim?Ek bak elke liewe koeksister individueel en ek glo hoe meer jy knie, hoe sagter gaan hulle wees.  LEES OOK: Die land se beste koeksisters by vanjaar se fees