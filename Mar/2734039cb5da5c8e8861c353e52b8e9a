 Die ander dorpe is Wakkerstroom en Secunda. Streke wat in aanmerking kom, is Gauteng en Noordwes saam, Noord-Kaap, Oos-Kaap, Wes-Kaap, Vrystaat, Limpopo, Mpumalanga, KwaZulu-Natal en Namibië. Enige dorp in Suid-Afrika of Namibië kan benoem word, mits daar nie meer as 500 000 mense daar woon nie. Streekswenner die afgelope twee jaar was plekke soos Hermanus, Loxton, Kirkwood, Paul Roux, Hentiesbaai, Ballito, Potchefstroom, Dullstroom, Hoedspruit, Mosselbaai, Margate, Mbombela, Hoopstad, Tzaneen, Vanderbijlpark, Barkley-Oos, Van Zylsrus en Gobabis. Kwêla sal ‘n insetsel op elk van die nege dorpies wat tot die streekwenners deurdring, kom maak.
Wanneer al nege dorpe op Kwêla gewys is, sal die publiek vanaf 27 Mei om 18:00 tot
1 Junie 2018 om 12:00 vir hul gunstelingdorp kan stem. Die wendorp word op 17 Junie op Kwêla aangekondig. Die dorp met die meeste stemme word as Kwêla se Dorp van die Jaar aangewys. Die dorp wen ‘n ongelooflike R1-miljoen se bemarkingswaarde van kykNET. Homebrew Films, die vervaardigers van Kwêla, sal ‘n 45-sekondeadvertensie oor die dorp vervaardig wat gedurende kykNET se advertensietyd uitgesaai sal word. Daar sal ook ‘n groot KIA Dorp-van-die-jaar-makietie in die dorp gehou word – musiek, kos, pret en sommer baie van daai wendorp-gees! Kwêla sal wéér daar wees om dit te verfilm, en dit sal later vajaar uitgesaai word. Hoe om vir jou dorp te stem: SMS die woord “Barberton” na 33157 teen Vrydag 9 Maart om 12:00. Elke SMS kos R1,50 en jou stem is belangrik om Barberton as streeksfinalis deur te stem na die finaal vir Mpumalanga.