 Gryp ‘n bier en ‘n sitplek en maak jou reg vir ‘n feestelike kuier by die verskillende kuierverhoë op vanjaar se feesterrein. Vanjaar is daar vier verhoë: Die Arena, kykNET-Leef, KMI Airport en die Bosverhoog. Erika en Sonja van den Heever. Toegang tot hierdie verhoë word by die hekkaartjie se prys ingesluit en feesgangers kan deur die dag gratis vermaak word. Op Vrydagaand kon besoekers uitsien na Joe Foster om 17:00 by Die Arena en na Piet Pompies om 17:30 by die kykNET-Leefverhoog. Renier Oelofsen saam met Petrus en Samantha Hugo. Om 18:00 het die die plaaslike produksie, Dis Afrikaans, My Kind op die KMI Airport-verhoog gespeel en vertel die storie van die geskiedenis van Afrikaans van 1652 tot nou. Die Stolz-familie het vertel dat hulle die kuierverhoë baie geniet en dit was duidelik dat die koue verversings wat daar aangebied word, beslis feesgangers help om die Laeveld hitte te trotseer. 