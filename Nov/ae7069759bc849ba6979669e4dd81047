Alhoewel tyd beperk is en een persoon ook net in soveel woorde opgesom kan word, wanneer sy eers begin gesels oor al haar hoofstukke, wil jy ‘n rukkie langer sit. Sy is ‘n sonskynmens: sprankelend, vol lewe, en sy deel dit met almal wat oor haar pad kom. Uit die aard van haar werk het hierdie karaktereienskap haar al goed te pas gekom wanneer sy met mense te doen gekry het wat op donker plekke was. 