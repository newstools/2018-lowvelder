 MBOMBELA – Die Minibos op Vrydag 11 Mei beloof om soos elke jaar ‘n gesellige gesinsaand te wees waar almal lekker kan saamkuier en solank die Innibos-feesgees kan aanblaas. Die braaivleisvure op die kuierveld gaan vroegaand al aangesteek word, so pak ‘n piekniekmandjie propvol tjops en wors en kom gooi dit op die kole. In 2016: Innibos-loodskonsert wêreldrekordpoging vir grootste braai … “Om ‘n Minibos te hou sonder om te braai, sal wees soos ‘n rugbywestryd waar daar nie ‘n drie gedruk word nie – lekker, maar vervelig,” sê Sandra Jacobs, media- en bemarkingsdirekteur van Innibos. “Dus braai ons weer, want dis mos dan wanneer daar die lekkerste gekuier word.” Maatskappye word genooi om hul braaiplekke vir werknemers en korporatiewe gaste vroegtydig te bespreek. Bok van Blerk, Touch of Class en Willem Botha is op die vermaaklikheidspyskaart vir die aand, en die amptelike program vir Innibos word bekend gestel. Die feesdatums vanjaar is 27 tot 30 Junie. In  2017: Jan Braai deel sy geheime vir die Laeveldse braaikoning(in Terreinkaartjies is reeds deur Computicket te koop. ‘n Weekkaartjie kos teen R500 – dieselfde as verlede jaar – en onthou dat kinders onder 12 gratis toegang het. Die Minibos begin om 17:30. Onthou om ‘n bal saam te bring as “toegangsgeld”. Dié sal later aan behoeftige gemeenskappe geskenk word – net nóg ‘n manier waarop Innibos wys dis hoe ons rol vanjaar! Braaiplekke kan bespreek word by Alison Linde van Innibos by 013-741-5294 of by die feeskantoor in Sonpark.