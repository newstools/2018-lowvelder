 Vir diegene wat Saterdagaand lus was vir ‘n alternatiewe ervaring eerder as dit wat op die hoofverhoog aangebied is, was die kykNET NOU! Rock-konsert die perfekte plek. Photo: Iconic Management. Hoewel die gehoor aanvanklik eers yl gesaai was, het dit met verloop van die aand ‘n al hoe groter skare gelok en was die venue kort voor lank heel vol. Die aand het afgeskop met die rocklegende Piet Botha. Photo: Iconic Management. Jack Hammer, waarvan hy deel is en wat ook opgetree het, het die vertoning laat vlam vat. Daarna was Van Pletzen ft Early B aan die beurt. Die kunstenaar Nik Nax het ook sy verskyning op die verhoog gemaak. Photo: Iconic Management. Hy het agter die verhoog gesê dat dit sy heel eerste Innibos was, maar dat hy vrek opgewonde was om aan nog soortgelyke feeste deel te neem. Photo: Iconic Management. Dan Patlansky se vinnige vingers het sy kitaar warm getokkel tot groot opgewondenheid van die skare. Die swaargewigte Just Jinjer en Black Cat Bones het die opwindende aand afgesluit en het gewys waarom hulle die grootste skare van die aand kon lok. LEES OOK: Innibos Kuns-in-beweging-Parade 2018