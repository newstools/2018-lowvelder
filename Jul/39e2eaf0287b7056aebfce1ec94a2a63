 Die wenners van Innibos se Rap ‘n Rol-kompetisie het vandeesweek heerlike pryse ontvang as beloning vir hulle musiekvideo’s. Die fees se kletsrymliedjie “Dis hoe ons rol” het vooraf soos ‘n veldbrand op sosiale media versprei. JP Meyer en Piet Small van Pronto Computer Solutions. Deelnemers kon toe hulle eie weergawe daarvan maak deur ‘n slimfoonvideo van hulleself te neem waarin hulle die liedjie òf self rap, òf cool danspassies op die klankbaan uitvoer. Hulle kon ook ‘n video neem by Innibos se pop-up-ateljees wat by verskeie winkelsentrums, van Mbombela tot in Pretoria, opgestel is. LEES OOK: OTM’e gee moeilikheid by fees Wessel en Wihan se oulike musiekvideo het koning gekraai. Hulle is as die heel beste groep aangwys en het met ‘n kontantprys van R2 000 weggestap. JP Meyer het ‘n tablet en drukker, geborg deur Pronto Computer Solutions, gewen vir sy remix van “Dis hoe ons rol se kunstenaars” Adriaan van As en Francois Jacobs, (agter) Wihan, JP Meyer en Wessel. “Dis hoe ons rol”. Mindful Marketing het die kompetisie bestuur. Al die beste video’s is op die spesiale Innibos YouTube-kanaal. Gaan loer gerus. LEES OOK: Innibos rol met van SA se gunstelingkunstenaars