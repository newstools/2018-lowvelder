 MBOMBELA – Vanselfsprekend dra die magdom mense by tot stadige verkeersvloei, en feesgangers word aangemoedig om van die gratis Stop & Hop-pendeldiens gebruik te maak. Dié diens is oudergewoonte vanaf i’langa-winkelsentrum beskikbaar om feesgangers gratis en sonder moeite en parkeerprobleme na en van die feesterrein by Hoërskool Bergvlam te vervoer. Feesgangers kan gratis by die winkelsentrum parkeer. Daar is elke 30 minute ‘n bus beskikbaar wat na die feesterrein vertrek en ook van die feesterrein terug na die winkelsentrum. Saans ná die Standard Bank-verhoogkonsert is daar verskeie busse by die feesterrein beskikbaar sodat niemand te lank hoef te wag nie. Also read: INNIBOS 2018 – PROGRAM Volg die duidelike aanwysings by i’langa-winkelsentrum en die feesterrein na dié gerieflike pendeldiens.
Die TRAC N4-Bossewa-bussies is ook weer beskikbaar om feesgangers van die feesterrein na die onderskeie venues te neem waar produksies aangebied word. Die diens is reeds ‘n instelling en is die beste manier om te verseker dat jy betyds by ‘n produksie opdaag. Die kaartjies kos slegs R10 per rit. Bossewa-plein, van waar die bussies vertrek, is binne die feesterrein geleë. Vroegoggend, voor die feesterrein se hekke om 10:00 oopmaak, is daar egter ‘n oplaaipunt buite hek 1 vir diegene wat die eerste vertonings van die dag wil bywoon. Also read: Ou verhale word roerend vertel in Uit die Bloute Die Bossewaens vertrek 30 minute voor die begin van ‘n vertoning vanaf die Bossewa-plein na die venue en is sowat 20 minute ná ‘n vertoning weer daar om mense terug te neem na die feesterrein toe. Let egter daarop dat die Bosswaens nié na Suikerbossie-teetuin op die Barberton-pad, Ingwenyama Lodge en Casterbridge Leefstylsentrum in Witrivier en die Sudwala-grotte ry nie. Die Bossewa-kitsnommer is
082-321-5443.