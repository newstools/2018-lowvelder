 WITRIVIER – Antoiné slaap sedert Maandag in haar eie bed in haar ouerhuis in Witrivier. Laevelder het sedert verlede maand berig hoe Antoiné na al die onsekerheid oor haar toestand vroeg in April met sentrale apnee-hipop-neesindroom gediagnoseer is. LEES MEER: Antoiné se operasie ‘n sukses Antoiné se ma, Melanie, verduidelik dat haar kleuter net te lewenslustig en borrelend is om stil te sit sodat haar wond gesond kan word, en toe het die trachi uitgekom en moes dit oorgedoen word. SIEN OOK: Woelwater benodig hulp om vrylik asem te kan haal Nou, na sewe weke in die hospitaal, is Antoiné hierdie week uit Busamed Modderfontein Privaat Hospitaal in Sandton ontslaan en huis toe. Tog is die gevaar nie verby nie. ‘n Langdurige oplossing sal ‘n diafragma-pasaangeër wees waarmee Antoiné nie die trachi sal benodig nie. Dit moet uit die VSA ingevoer word en kos sowat R500 000. Die Dingle-gesin kon al redelike fondse insamel. ‘n Fondsinsameling vir haar is onder andere deur Solidariteit Helpende Hand gereël. Verder hou Big Bear Spur in Witrivier Dinsdag 5 Junie ‘n geleentheid waartydens 10 persent van eters se rekeninge aan die Dingles geskenk sal word. Solidariteit Helpende Hand hou ook op 2 Junie ‘n pretloop in samewerking met Lowveld Canoe Klub. Vir meer inligting, skakel Elize by 079-485-7779. Om verder te help: Melanie by 071-240-1005.   