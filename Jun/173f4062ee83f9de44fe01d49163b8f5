 Dowwe Wicus en Dolla van der Merwe
Met: Margit Meyer-Rödenbeck en Wicus van der Merwe
Teks en regie: Wicus van der Merwe, Margit Meyer-Rödenbeck, Jurgen Human “Haai, man, ek het my oor ‘n mik gelag en toe ek my weer kom kry, sien ek ek’t my mascara ook totáál afgelag. Hulle is vrek goed,” vertel ‘n vrou vir haar man of kêrel terwyl hulle buitentoe stap ná hulle 70 minute in die geselskap van dié twee Van der Merwes by die Laeveld Laerskool was. Hierdie vertoning skop met ‘n barshou weg, soos ‘n perd wie se harnas onverwags afgepluk word, dan skielik vryheid ruik en met ‘n onkeerbare galop wegstorm die wye wêreld in. Lees meer: Teëspoed ry toe eerste Innibos byna in die wiele  Wicus en Dolla moet naamlik op nommer 99 die TV-nuus in ‘n ateljee lees omdat die geskeduleerde leser in die Johannesburgse N1- en M1-verkeer vassit. Soos elkeen van dié twee kan verwag, loop omtrent alles waaraan ‘n mens kan dink verkeerd. Prominente voorname en vanne van mense in die nuus wat gewoonlik in al 11 die tale redelik korrek uitgespreek moet word, begin by monde van Wicus en Margit vloei of stotter op die mees vervormde maniere moontlik uit hulle monde voort. Lees meer: Die land se beste koeksisters by vanjaar se fees Met hierdie agter die rug, begin, soos by meeste komediante ‘n reeks tweegesprekke tussen hulle en geteikende mense in die gehoor. Die meeste van hulle krimp in een en het skaars die moed om met die gasheer en -vrou saam te speel. Na ‘n tydjie begin hulle om die program duidelik voort te sit soos hulle dit beplan het. En die gehoor reageer selektief daarop. Dis reeds dán dat die vertoning so effens lank in die tand begin word. Maar die twee Afrikaanse ikone (in watter medium hulle ookal optree) weet minstens ook uiters noukeurig hoe om hierdie effense lugleegtes met ‘n volgende humorsalvo te vul.  In ‘n ouditorium wat tot in sy nate gevul is, eet die gehoor lustig uit hulle hande en monde, terwyl min van hulle agterkom dat ‘n vorm van herhaling intree. Gehore wat so saggemaak word besef dit ook nie dat hulle op ‘n goedkoop manier gemanipuleer word nie. Lees meer: Lyfies sing en dans saam met Kizzoo Om gemesmeraais te word, is heeltemal iets anders. Maar lag sal hulle bly lag. Persoonlik is ek so effens onderweldig met dié aanbieding, maar die menigtes is voluit geregtig om anders daaroor te voel.