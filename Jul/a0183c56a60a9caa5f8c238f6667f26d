 Dinsdagaand het die bekwame skrywer Petrovna Metelerkamp oor haar nuutste boek hier in die Laeveld kom gesels. Tussendeur het sy kans gehad om ook ‘n paar persoonlike feite met die koerant te deel, soos die boeke en/of skrywers wie sy dink beslis ‘n verskil in die Afrikaanse letterkunde gemaak het en wat ook haar gunsteling is om te lees. Hier is die lys wat sy met ons gedeel het:  Volgens Litnet handel Agaat (onder andere) oor Milla Redelinghuys, die boervrou van die plaas Grootmoedersdrift, wat op sterwe lê en haar lewe in haar gedagtes herbeleef asok haar seun Jakkie . Haar oppasser is die bruin vrou Agaat, vir wie Milla as klein kindjie aangeneem het en met wie se lewe hare verstrengel is. Agaat vra wel van die leser inspanning, ‘n langdurige konsentrasie, maar dit is ryklik die moeite werd. Dit is ‘n monumentale werk, ‘n tour de force. LEES OOK: Bekende skrywer gee raad aan voornemde skrywers   Kaptein Albertus Beeslaar het genoeg gehad van die platteland. Hy het pas sy bedanking ingedien, maar word vir een laaste sending die Kalahari in gestuur. Die dood van ’n San-leier en klagtes van polisiegeweld word sy missie.Op die rand van die Kgalagadi-oorgrenspark, waar die laaste afstammelinge van die Kalahari-San in ’n wildernis van sand en Kalahari-leeus woon, loop hy hom in ’n bynes vas. Die brutale aanval op ’n Duitse toeris ontketen ’n rits gebeure wat ’n multimiljoenrandse projek vir die San kan verongeluk. En dan val die volgende dooie. (vir hierdie doel is Ys as ‘n voorbeeld gebruik)  Kassie Kasselman en Rooi Els bevind hulle in die Spesiale Spookeenheid – ’n elite groep van die SAPD. Maar as oud-stasiespeurders word hul vaardighede ernstig bevraagteken deur hul nuwe bevelvoerder. Wanneer ’n Amerikaanse wetenskaplike in ’n Waterfront-hotel vermoor word, is dit ’n gulde geleentheid om hul staal te wys, tussendeur ’n Washington-gekonkel, ’n oud-Pollsmoor-gevangene op vrye voet in Kaapstad en duisterhede in hul bevelvoerder se persoonlike lewe. En dan is daar die man met Die Drang … en sy kettingsaag. Ysingwekkende oomblikke wag op Kassie en Rooi. LEES OOK: Du Plessis deel stories oor swierbolle en swerkaters  In hierdie bundel van meer as 200 briewe skryf Audrey Blignault kaalkop oor die dinge wat haar diep raak. Sy skryf aan haar naaste familie en aan vriende soos Annie Schumann, Elize Botha, Alba Bouwer, M.E.R., Hennie Aucamp en Ernst van Heerden in briewe wat wissel van liriese aanhalings uit die poësie tot selfspot en skaterlag stoute rympies en grappe. Wanneer geliefdes deur die dood weggeneem word, ontroer haar openhartige ontboeseming.  