 MBOMBELA – “My seun, my held, kon onder deur enige kragdraad vlieg – en hier kom ‘n slaggat en keer my hele lewe om.” So sê Johan Foley wat Sondagmiddag sy 36-jarige seun, Riaan aan die dood moes afstaan. Asof dit nie genoeg is nie, was Johan op pad terug van die kerk af die eerste persoon op die toneel van die motorongeluk wat sy seun se lewe geëis het. Well-known Lowveld pilot dies in accident Riaan was omstreeks 13:00 saam met sy meisie Marlene Slabbert vir middagete na Bloemhof onderweg toe hy ‘n slaggat getref en beheer oor die sy voertuig verloor het. Dit het glo omgeslaan en Riaan is deur die voorruit geslinger. Hy is op slag dood. Die impak het Slabbert, ‘n inwoner van Mbombela, se vyfde nekwerwel vergruis en sy het beweging in haar onderlyf verloor. Sy sterk tans by Netcare Unitas Hospitaal aan. Haar toestand is stabiel. Riaan was ‘n bekende oesbespuiting- en brandbestrydingsvlieënier wat vir die afgelope drie jaar brande in die Laeveld bestry het. Bestuurder van die Lowveld and Escarpment Fire Protection Association (Lefpa) André Scheepers, sê dat Riaan aan die einde van April by die Laeveld sou aansluit vir sy vierde jaar van brandbestryding.  Johan (sy broer) vertel dat dié jare van sy bestes was en het spesiale dank betoon aan Lefpa wat hom uit ‘n baie moeilike tyd opgetel het en op hulle hande gedra het. Hy was ‘n gesoute vlieënier met nagenoeg 10 000 vliegure. Hy het in 2014 by Orsmond Aviation in Bethlehem aangesluit. Sy ontydige dood laat ‘n diep leemte in die lugvaartgemeenskap,” het Scheepers gesê. Riaan word volgende Saterdag (21 April) in Hoopstad veras, waarna sy as vanuit ‘n oesbespuitingvliegtuig oor ‘n nabye vliegveld gestrooi sal word. Intussen het boodskappe van meegevoel ingestroom wat getuig van ‘n vlieënier wat gerespekteer was en net soveel agting vir sy kollegas gehad het. “Ek het nie net ‘n seun nie, maar ‘n pel verloor,” het sy pa gesê. Also read: Bulk water supply contract to be terminated 