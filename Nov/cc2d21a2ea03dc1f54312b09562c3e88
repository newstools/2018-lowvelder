Hy sien nie kans om na die klaskamer terug te keer na hy in Maart vanjaar deur ‘n matriekleerling aangerand is nie.
Laevelder het berig hoe hy na bewering in sy klas deur die seun aangeval is. Die minderjarige kan nie geïdentifiseer word nie. Hy het na die voorval die skool vrywillig verlaat, en is deur die hof beveel om ‘n sielkundige te sien en ‘n kursus in woedebeheer te voltooi. 