MBOMBELA – Vlammies het verlede Vrydag hul hoof, Annemarie Kleynhans se verjaardag gevier. Sy verjaar 3 Februarie. Hoërskool Bergvlam se bestuurskomitee het haar met ‘n heerlike ontbyt in die Cormorant-restaurant bederf. Daarna is hoofleiers Natasha Agostinho en Enrique Francis saam met haar op ‘n rit om die skool geneem terwyl adjunkhoofde die leerlinge in ‘n erewag vir haar aankoms by die saal laat vorm het. Die personeel het haar met plantjies uit hul eie tuine en ‘n spesiale boodskap ingewag, net soos sy altyd vir elke personeellid ‘n nuwe plantjie gee wanneer hulle by die skool aansluit. Vlammies het verder in klasverband vir haar kaartjies, blomme, balonne en lekkers gegee. Daar is heerlik saam gekuier en fees gevier en sy het die spesiale dag behoorlik geniet.